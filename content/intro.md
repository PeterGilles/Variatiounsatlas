Dësen Atlas dokumentéiert an anlyséiert d'Variatioun vum Lëtzebuergesche fir iwwer 700 ausgewielte linguistesch Variabelen an hir sëlleg Varianten, déi aus de sproochlechen Domäner 'Foneetik', 'Lautkontakt', 'Wuertschatz & Sproochkontakt', 'Grammatik', 'Pragmatik' an 'Nimmgrammatik' kommen.

D'Date si mat Hëllef vun eiser [Schnëssen-App](https://infolux.uni.lu/schnëssen) an der Zäit tëschent 2018 an 2020 erhuewe ginn. Pro Variabel sinn d'Opname vu bis zu **2000 Leit** an am Ganze méi wéi **250.000 Observatioune** verschafft ginn. Dës breet Datebasis erlaabt en eenzegaartegen an zouverlässegen Iwwerbléck iwwert déi haiteg Variatioun am Lëtzebuergeschen, souwuel aus regionaler wéi och aus sozialer Perspektiv. Doriwwer eraus kann een un de Kaarten a Visualiséierungen ofliesen, wéi staark d'Lëtzebuergescht am Moment amgaang ass sech ze veränneren.
